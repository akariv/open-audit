פרק רביעי
מערכת הביטחון




התעשייה האווירית לישראל בע''מ
התקשרות התעשייה האווירית לישראל בע"מ עם יועצי שיווק ואסטרטגיה
הגופים המבוקרים: התעשייה האווירית לישראל בע"מ.


ליקוי


1.         הנהלת התע"א לא הביאה בפני ועדות המכרזים בחברה את המינוי של יועצי שיווק ואסטרטגיה כדי לקיים מכרז בעניינם או כדי לבקש פטור ממכרז להתקשרות איתם, כנדרש בתקנות.


ליקוי


2.         בכל ההתקשרויות של התע"א עם יועצי שיווק ואסטרטגיה בשנים 2010-2013, שנבדקו בביקורת, לא ציינו הגורמים שיזמו את העסקת יועצי השיווק והאסטרטגיה, בטפסים שהגישו לאישור הסמנכ"ל לשיווק או במסמכים אחרים, כי שקלו לפנות או שפנו לקבלת הצעות מיועצים נוספים, או לחילופין, הנימוקים להיעדר פניות כאלה. בכך היה כדי לגרום למתן עדיפויות ולהתקשרות עם יועצים מסוימים, שהתע"א הייתה מעוניינת בשירותם, על פי יועצים פוטנציאליים אחרים. באופן זה קיים חשש, כי התע"א פגעה בעקרונות השוויון וההוגנות בין מתחרים פוטנציאלים.


ליקוי


3.         התע"א בחרה את יועצי השיווק והאסטרטגיה ללא מכרז או ללא אישור פטור ממכרז כנדרש, וללא נימוקים, כך שבתהליך בחירתם היא לא עמדה בהוראות חוק חובת המכרזים ובתקנות.


תגובה
התעשייה האווירית לישראל בע''מ


3.        התע"א מציינת כי עסקאות מתחת ל- 660,000 ש"ח פטורות מחובת מכרז ו/או ועדת פטור ממכרז. על מרבית העסקאות עם היועצים, לא חלה חובת מכרז או פטור ממכרז על פי חוק חובת המכרזים. ביחס לעסקאות המועטות עם היועצים, שחייבו מכרז או פטור ממכרז, התקיימו נסיבות מיוחדות שעיקרן קבלת שירותים מיועצים בעלי ניסיון וכישורים מיוחדים, כמו למשל: רמטכ"ל (לשעבר), ראש מל"ל (לשעבר), מנכ"ל משרד הביטחון (לשעבר), מפקדי חיל אוויר (לשעבר), ראש מו"פ במשרד הביטחון (לשעבר) ועוד. על פי רוב, הניסיון והכישורים של יועצים אלו, הובאו לידיעת התע"א בפעילות שהייתה לה עימם בתפקידיהם הקודמים. כמות היועצים בתחומים אלו, היא מצומצמת מאד. כשיועצים אלו מסיימים את תפקידיהם הקודמים,  


כל התעשיות הביטחוניות מחזרות אחריהן ומבקשות לגייס אותן לשירותיהן. בדרך כלל, יועצים אלו בוחרים את החברה הביטחונית עמה יפעלו ומכתיבים לה את תנאי מתן השירות. הימנעות מהעסקה של יועץ בעל כישורים כמפורט לעיל, עלולה לגרום לנזק משמעותי לאותה תעשיה ביטחונית. לפיכך, פנייה לקבלת הצעה מיועצים נוספים, אינה רלוונטית. אשר על כן, סביר להניח שבנסיבות מיוחדות אלו, היה ניתן פטור מחובת מכרז, לפי העילות המפורטות בתקנות.  
                    בתאריך 4.5.15, אושר ע"י המנכ"ל נוהל ספציפי לנושא התקשרות עם יועצי שיווק ואסטרטגיה. נוהל זה אושר גם ע"י הדירקטוריון בישיבתו מתאריך 29.7.15. הנוהל החדש האמור לעיל, מסדיר בין היתר, את חובת קיום וועדות מכרזים/ועדות פטור ממכרז, באותם המקרים בהם הנ"ל נדרש. החל מתאריך אישור הנוהל ע"י המנכ"ל כמצוין לעיל, פועלת החברה על פיו.


ליקוי


4.         כתוצאה מהתהליך הלא תקין דלעיל של בחירת יועצי שיווק ואסטרטגיה, לא ניתן לוודא אם היועצים שעימם התקשרה התע"א, הם בעלי הידע והכישורים המיטביים, המתאימים ביותר לצורכי החברה.


תגובה
התעשייה האווירית לישראל בע''מ


4.        ראה תגובה לליקוי 3 לעיל.


ליקוי


5.         התע"א אינה מתעדת ואינה מרכזת נתונים בנוגע להעסקת יועצי שיווק ואסטרטגיה לכלל חטיבות החברה. בהיעדר מסד נתונים, אין להנהלת התע"א תמונה כוללת של התקשרויות החברה עם היועצים השונים, בין היתר לצורך בחינת מגמות, איתור המתאימים ביותר לצורכי החברה.


תגובה
התעשייה האווירית לישראל בע''מ


5.        בתע"א קיימים מסדי נתונים המבוססים על מערכת המידע הממוחשבת של התע"א. הנתונים ניתנים לשליפה ברמת כלל החברה ובחתכים שונים. כחלק מפעולות שיפור הפיקוח והבקרה, שהחלו עוד במהלך ביצוע הביקורת, בוצעו טיובים של מסדי הנתונים. בחודש פברואר 2015, הנחה המנכ"ל את גוף השיווק במטה החברה, כי כל התקשרות עם יועצי שיווק ואסטרטגיה, גם אם היא לחטיבה ספציפית בלבד, מצריכה את אישורו המוקדם בכתב. ההתקשרות עצמה תיעשה על פי נוסח משפטי אחיד אשר הוכן ע"י הלשכה המשפטית בתע"א. בתחולה מתאריך 4.5.15 , עוגן הנושא גם בנוהל יועצי שיווק ואסטרטגיה. הוקמה תשתית "SHARE POINT" אשר מהווה ארכיון ממוחשב


וממודר לאכסון    מסמכי ההתקשרות עם היועצים ודוחות הפעילות שלהם. החל מתאריך 1.6.15, מופעל בתע"א מנגנון של התראה ממוחשבת אוטומטית לסמנכ"ל לתכנון ובקרה, כאשר לאותו יועץ נפתחות מספר הזמנות ע"י יחידות שונות בתע"א. באמצעות בקרה זו ניתן לפקח כי התנאים המסוכמים עם אותו יועץ יהיו  אחידים לרוחב החברה וכן מתקבלת תמונה אינטגרטיבית על העסקתו בתע"א.
                    להידוק הפיקוח על התקשרויות יחידות החברה השונות עם יועצי השיווק והאסטרטגיה, הפיץ הסמנכ"ל לתכנון ובקרה ליחידות החברה, בתאריך 29.6.15, מכתב הבהרה בנושא ריכוז כל פעילות ההתקשרות, בגוף השיווק במטה התע"א.


ליקוי


6.         נוהלי התע"א, העוסקים בהליך בחירת יועצי שיווק ואסטרטגיה, אינם מתייחסים לאמור בחוק חובת המכרזים ובתקנות בכל הקשור לחובת קיום מכרז לבחירתם, או למתן פטור ממכרז בהתאם לסעיפי פטור המפורטים בתקנות.


תגובה
התעשייה האווירית לישראל בע''מ


6.        ההתייחסות לחוק חובת מכרזים מצויה בנוהל כללי של התע"א (922.01.08) שבו מופיעה חובה כללית למכרז ולוועדות פטור.  נוהל מעודכן לנושא יועצי שיווק ואסטרטגיה היה בהכנה במועד עריכת הביקורת ואף הוצג למבקר. הנחיות רשות החברות הוצאו לכל החברות הממשלתיות, ללא קשר לגודלן והיקף פעילותן. לנוכח היקף הפעילות של התע"א החשיבות והדחיפות של הנושאים המועלים להחלטות הדירקטוריון, הנושא הועלה מספר פעמים לדיון בדירקטוריון על פי סדרי העדיפויות, לראשונה ב- 24.2.2010. 
                    בתאריך 4.5.15, אושר ע"י המנכ"ל נוהל ספציפי לנושא התקשרות עם יועצי שיווק ואסטרטגיה. נוהל זה אושר גם ע"י הדירקטוריון בישיבתו מתאריך 29.7.15. בנוהל המתוקן (423.01.04), צוינה במפורש, למען הסר ספק, החובה לפעול בעניין על פי חוק חובת המכרזים.
                    הנוהל החדש האמור לעיל, נותן מענה לכל הליקויים אשר נתגלו במהלך הביקורת. החל מתאריך אישור הנוהל ע"י המנכ"ל לעיל, פועלת החברה על פיו.


ליקוי


7.         על אף הנחיות רשות החברות, התע"א לא קבעה נוהל מעודכן בעניין היועצים, המתייחס למכלול הנושאים שהעלתה רשות החברות, ולא העבירה לרשות דיווח על יישום הנחיותיה. על אף הנחיית מנהל רשות החברות מפברואר 2009, להעלות את נושא היועצים בדירקטוריון התע"א, יו"ר הדירקטוריון דאז, מר יאיר שמיר, לא עשה כן בפרק הזמן שקבעה רשות


החברות. רשות החברות לא וידאה, שההנחיות ששלחה לתע"א במאי 2007 ובפברואר 2009 בנוגע לקביעת נוהל בעניין העסקת היועצים, אכן מולאו, והתע"א אכן קבעה נוהל כזה על דעת דירקטוריון החברה.


תגובה
התעשייה האווירית לישראל בע''מ


7.        ראה תגובה לליקוי 6 לעיל.


ליקוי


8.         הנהלת התע"א לא דיווחה בשנים 2010 ו 2011 לדירקטוריון ולוועדותיו בנושא העסקת יועצי שיווק ואסטרטגיה. יתר על כן, שלא בהתאם להחלטת הדירקטוריון מאוקטובר 2007, הנהלת התע"א לא העבירה למזכיר החברה בשנים 2010-2013 רשימה מעודכנת של היועצים, המפרטת את עיסוקם, מקום עבודתם ותעריף העסקתם, לצורך הצגה לחברי ועדות כוח האדם והביקורת של הדירקטוריון, למעט רשימת שמות היועצים, שהוצגה בדיון בדירקטוריון באוגוסט 2012.


תגובה
התעשייה האווירית לישראל בע''מ


8.        לנוכח היקף הפעילות של התע"א, החשיבות והדחיפות של הנושאים המועלים להחלטות הדירקטוריון, הנושא הועלה מספר פעמים לדיון בדירקטוריון על פי סדרי העדיפויות, לראשונה ביום 24.2.10. החל משנת 2012, הוצג נושא יועצי שיווק ואסטרטגיה חמש פעמים: בתאריך  29.8.12, הנושא הוצג לדירקטוריון, ב- 20.2.13 הוצג דיווח ליו"ר הדירקטוריון, וכן דיווחים מיום 13.2.13, 31.12.13 ומיום 28.9.14 לוועדת הביקורת.
החלטת הדירקטוריון מיום 28.10.07 בקשר לדווח החצי שנתי של ההנהלה,  התייחסה רק למומחים ויועצים המקבלים את התמורה על פי שעות עבודה. מעת לעת, דווח לדירקטוריון על העסקת יועצים מהותיים (קטעים מפרוטוקולים עם הדיווחים הנ"ל נשלחו למבקר). החל משנת 2012 מבוצע דיווח אחת לשנה (לפחות), על נושא יועצי שיווק ואסטרטגיה, לדירקטוריון או לוועדותיו. (בתאריך 29.8.12, הנושא הוצג לדירקטוריון, ב- 20.2.13 הוצג דיווח ליו"ר הדירקטוריון, וכן דיווחים מיום 13.2.13,  31.12.13 ומיום 28.9.14 לוועדת הביקורת). בשנים האחרונות התקיימו בתע"א כ- 16 ישיבות דירקטוריון בשנה, בנוסף לעשרות ישיבות שנתיות של וועדות


הדירקטוריון. להערכת התעשייה האווירית, כמות כזו של ישיבות דירקטוריון הינה חריגה בהיקפה ומצביעה על פיקוח ובקרה נאותים. נוהל התקשרות עם יועצי שיווק ואסטרטגיה, מסדיר את הדיווחים שיש להעביר למזכיר החברה.


ליקוי


9.         בשנים 2010-2013 ( למעט 2012) לא זימנו יושבי ראש הדירקטוריון ישיבות בנושא העסקת יועצי שיווק ואסטרטגיה בתע"א, וממילא הדירקטוריון לא דן בהעסקתם בשנים אלו. בכך לא מילא דירקטוריון התע"א את תפקידו כנדרש בחוק החברות הממשלתיות בעניין חובת מעקב ברציפות אחר הגשמת התכניות והתקציבים של החברה בכל הקשור להעסקת יועצי שיווק ואסטרטגיה. מדובר בליקויים משמעותיים בפיקוח ובבקרה של הדירקטוריון על העסקת יועצי שיווק ואסטרטגיה בתע"א.


תגובה
התעשייה האווירית לישראל בע''מ


9.        ראה תגובה לליקוי 8  לעיל.


ליקוי


10.         במסמכי התע"א לא נמצאו אמות מידה הקובעות באילו נסיבות נדרשת התע"א לציין בהסכמי ההעסקה את חובת יועצי שיווק ואסטרטגיה לדווח על פעילותם, ובאילו לא.


תגובה
התעשייה האווירית לישראל בע''מ
10.        כל היועצים נדרשו לדווח על פעילותם, למעט שני יועצים בכירים ביותר. לגבי שני היועצים הבכירים, הייתה חובת אישור החשבונית ע"י עוזר המנכ"ל, טרם ביצוע התשלום. התשלום  כאמור בוצע רק לאחר בדיקת עוזר המנכ"ל כי השירותים הרלוונטיים ניתנו לחברה. לגבי אחד מהיועצים, התע"א מדגישה כי על אף שבהסכמי הייעוץ  לא הוזכרה חובת הדיווח, הרי שהיועץ העביר במהלך התקופה דיווחים מפורטים בכתב למנכ"ל תע"א ולמנהלים בכירים נוספים. זאת בנוסף לפגישות ולדיונים עם בכירים בתע"א, שאף מוזכרים בדיווחים


שבכתב. לגבי שלושת היועצים האחרים המוזכרים בדו"ח ככאלו שלא הגישו דוחות פעילות, הם עבדו בצמוד למזמין השרות, דיווחו על פעילותיהם בצורה שוטפת במהלך החודש (חלקם אף דיווח בתדירות שבועית) והתע"א והיועץ ראו בדיווחים אלו תחליף לדו"ח הפעילות החודשי. מטבע הדברים היו מזמיני השרות בתע"א, חשופים לפעילות זו אשר בוצעה על ידם. עדות לכך ניתן לראות גם בהתכתבויות ובדיונים שוטפים אשר התקיימו עימם, אשר  בוצעו גם תוך שימוש במערכת התקשורת הפנימית בתע"א (דוא"ל פנימי, זימוני פגישות ודיונים). לגבי שאר היועצים, בבדיקה שבוצעה עם מאשרי התשלום ליועצים בתע"א, הובהר כי ברובם המכריע של המקרים, חשבוניות היועצים שולמו, כאשר צורפו להן דוחות פעילות. זאת ועוד, מזמיני השרות קיבלו במהלך התקופה מהיועצים, מצגות, סיכומי פגישות, סיכומי נסיעות לחו"ל וחומר נוסף המעיד על פעילות היועצים הנ"ל. חלק מהדוחות אותרו בתיקי החברה, יחד עם תיעוד נוסף לפעילות הייעוץ.
                    כל החוזים הרלוונטיים כיום כוללים חובת דיווח חודשי.  בתאריך 15.3.15, נשלחו מכתבי תזכורת והבהרה לכל היועצים, בדבר חובת דיווח חודשי מפורט. חובת הדיווח עוגנה גם בנוהל היועצים הספציפי, שאושר בתאריך 4.5.15.  הדיווחים מועברים מידי חודש בחודשו ונסרקים לארכיון ממוחשב וממודר לאכסון מסמכי ההתקשרות עם היועצים ודוחות הפעילות שלהם.


ליקוי
11.         בהסכמי הייעוץ, שחתמה התע"א עם שני יועצי שיווק ואסטרטגיה בכירים ביותר בשנים 2008-2012 בהיקף כספי של כ- 1.9 מיליון ₪, הם לא נדרשו לדווח על פעילותם. בשנים 2008-2013 קיבלה התע"א משלושה יועצי שיווק ואסטרטגיה אחרים חשבוניות בלי שצורפו אליהן דוחות פעילות כלל, כנדרש, אף כי דוחות אלה אמורים היו לשמש, ביחד עם החשבוניות, אסמכתא לצורך התחשבנות כספית. למרות זאת, את דמי היועץ שסוכמו איתם. התע"א לא קיבלה מיועצים אחרים מידי חודש בחודשו בתקופה האמורה דוחות פעילים , כנדרש בין 31% ל- 81% מהדוחות החודשיים, לא התקבלו. על אף זאת, שילמה התע"א גם להם את מלוא דמי הייעוץ.


תגובה
התעשייה האווירית לישראל בע''מ


11.        ראה תגובה לליקוי 10 לעיל.




ליקוי


12.         התע"א לא קבעה אמות מידה לקביעת גובה השכר המשולם ליועצים, כגון מעמדם המקצועי, היותם בעלי ידע, השכלה ויכולות ייחודיות, חיוניותם לפעילות התע"א, היקף העבודה הנדרש מהם ואיכות תקופותיהם. במצב זה נקבע שכרם בהתאם לשיקול דעתם של גורמים בתע"א, במסגרת משא ומתן שהם מנהלים עם היועצים.


תגובה
התעשייה האווירית לישראל בע''מ


12.        נושא אמות המידה לעניין קביעת שכר הייעוץ המשולם ליועצים עוגן בנוהל היועצים שאושר על ידי המנכ"ל בתאריך 4.5.15. מנכ"ל התע"א רשאי לאשר תמורה העולה על המפורט בנוהל, בהתקיים נסיבות מיוחדות ומטעמים מיוחדים שיירשמו.
                    בהסכמים חדשים הנחתמים כיום, נקבע שכר היועצים על פי אמות המידה הנ"ל.


ליקוי


13.         בתע"א לא נמצאו מסמכים שבהם תועדו הסיבות ומשיקולים שהביאו את הנהלת התע"א בינואר 2008 להכפיל את שכר הייעוץ של יועץ ב', ולהעניק לו בונוס בסך של 500,000 ₪. כמן כן, לא נמצאו סימוכין המפרטים את מאמציו המיוחדים , או את השקעתו החריגה והייחודית, כפי שנדרש בהסכם הייעוץ שבינו לבין התע"א.


תגובה
התעשייה האווירית לישראל בע''מ


13.        ההחלטה בדבר העסקתו של יועץ ב', כיועץ אסטרטגי למנכ"ל התע"א, נתקבלה ע"י מנכ"ל התע"א דאז יצחק ניסן (י. ניסן), בתוקף תפקידו. (יצחק ניסן  שימש כמנכ"ל התע"א החל מחודש מרץ 2006 ועד לסוף חודש יוני 2012, מועד בו פרש מן החברה). גם ההחלטות ברוב יתר הנושאים והעניינים הנזכרים בדו"ח המבקר, והמתייחסים להעסקת יועץ ב', נעשו בידיעת י. ניסן, או  באישורו. לצורך מתן תשובה לדו"ח המבקר פנתה החברה לי. ניסן וביקשה, כי ייתן תגובה והתייחסות לכל  


אותם נושאים ועניינים. תגובת י. ניסן משקפת, בפועל, את מכלול הנסיבות, העובדות, הנתונים וההחלטות אשר היו או נתקבלו בידי החברה במועדים הנזכרים בדו"ח המבקר, ועל כן תשובת החברה נשענה ונסמכת על התגובה שניתנה ע"י י. ניסן ויש לראותה ככלולה בתגובת החברה בנדון וכחלק ממנה.
                    בעשרות שנות פעילות בתחומים השונים במערכת הביטחון, רכש יועץ ב', ידע רב וניסיון בנושאים ביטחוניים ומבצעיים. ליועץ ב' שילוב נדיר וייחודי של ניסיון מבצעי קרבי כבכיר בצה"ל, כמו גם ניסיון מטה עשיר כבכיר במשרד הביטחון. מכאן, ברורה החלטתו של י. ניסן, כמנכ"ל התע"א, לרכוש את שירותיו של יועץ ב' כיועץ אסטרטגי למנכ"ל. כפי שציין י. ניסן בתגובתו, הוא יכול היה להחליט מלכתחילה על תשלום גדול יותר ליועץ ב'. דווקא הגדלת סכום הייעוץ, לתקופה זמנית מאוחר יותר, עקב הגידול בהיקף שעות הייעוץ ולאחר מכן הקטנה של הסכום החודשי, מצביעים על שיקול דעת סביר, ובדיקה ופיקוח חוזרים ונשנים של ההתקשרות. כמפורט בתגובת י. ניסן,  הגדלת סכום ההזמנה נדרשה בשל העובדה, כי עקב הרחבת היקף הייעוץ שנתן  לחברה, נאלץ יועץ ב' לצמצם פעילות ייעוץ שנתן, אותה עת, לחברות וגופים אחרים. עצם מתן הבונוס ליועץ ב' תועד בכתב ונחתם ע"י מי שהינם מוסמכי החתימה עפ"י נוהלי החברה בנדון, היינו, המנכ"ל והסמנכ"ל לכספים, וכפי שהוסבר לעיל, נכתב במסמך רק כי הבונוס ניתן בגין מאמצים חריגים שעמדו ביסוד ההחלטה. הובהר, בתגובות י. ניסן ויועץ ב', כי הסיבה היחידה והבלעדית לעובדה, כי לא ניתן פירוט בכתב למאמצים החריגים אשר נעשו ע"י יועץ ב', היה החשש, כי תיעוד כזה יודלף וימנע את היכולת להמשיך ולעשות שימוש בשירותיו של יועץ ב'.
                    ההחלטה לשנות את היקף תשלום דמי ההצלחה ליועץ ב', לא נעשתה בסתר והיא נתקבלה ע"י כל גורמי ההנהלה הרלוונטיים בחברה. יתרה מכך, הסמנכ"ל לכספים והסמנכ"ל לשיווק אף חתומים על החוזה עם יועץ ב'. בנוסף להם היו שותפים לקבלת ההחלטה כל יתר הגורמים הרלוונטיים והם  היועץ המשפטי והסמנכ"ל לאסטרטגיה. מכאן, כי נתקיימה בנדון בקרה מלאה ע"י כל גורמי ההנהלה הרלבנטיים וכי שינוי מתכונת התשלום נעשה בשקיפות ובידיעת כל המנהלים אשר היו צריכים להיות שותפים לקבלת ההחלטה. 
                    בהקשר זה יצוין, כי לא היה צורך בקבלת אישור משרד הביטחון לתשלום דמי הצלחה ליועץ ב'. התשלום ליועץ ב' צוין בפניה למשרד, רק כיון שנדרש אישור של המשרד לעניין אחר (לא בגין התשלום ליועץ ב'). ציון דמי ההצלחה של יועץ ב', היה רק לצורך שלמות התמונה ולא היה צורך בפניה חוזרת עם שינוי בתשלום דמי ההצלחה ליועץ ב', משום שאישור לתשלום זה ע"י משרד הביטחון לא נדרש מלכתחילה. 
נכון לספטמבר 2015, ההתקשרות עם יועץ ב' צומצמה משמעותית


ביותר ביחס לעבר ואינה כוללת מרכיב של "דמי הצלחה".


ליקוי


14.         התע"א שילמה "דמי הצלחה" בסך 4.6 מיליו ₪ לחברה ב' ללא קבלת כל האישורים המתחייבים וללא בקרה מספקת מצד ההנהלה, דבר שאינו עומד בכללי המינהל התקין. תשלום משמעותי זה של "דמי ההצלחה" לא הובא לאישור הגורמים הרלוונטיים.


תגובה
התעשייה האווירית לישראל בע''מ


14.        ראה תגובה לליקוי 13 לעיל.


ליקוי


15.         התע"א שילמה לחברה ב' "דמי הצלחה" בשיעור העולה משמעותית פי שניים ויותר על שיעור אותו הציגה לגורמים הרלוונטיים של ההנהלה ולמשרד הביטחון, זאת בלי שהוצגו למשרד הביטחון נתונים מעודכנים, ובלי אישורו על ידי אותם הגורמים הרלוונטיים. יש לראות בחומרה את תשלום "דמי ההצלחה" לחברה ב' בשיעור החורג משמעותית מהשיעור שהוצג למשרד הביטחון וללא אישור הגורמים הרלוונטיים בתע"א.


תגובה
התעשייה האווירית לישראל בע''מ


15.        ראה תגובה לליקוי 13 לעיל.


ליקוי


16.         הסכם שירותי ייעוץ, שהעניק לחברה ה' "דמי הצלחה" בסך 750,000 דולר  נחתם בתע"א כחמישה חודשים וחצי לפחות לאחר תחילת העסקתה של חברה ה' כיועצת בתע"א. גם הגורמים הרלוונטיים של ההנהלה אישרו את ההתקשרות בפברואר 2013, כחמישה חודשים לאחר שחברה ה' החלה את פעילותה בתע"א. העסקת חברת ייעוץ ואסטרטגיה  ללא אישור הגורמים הרלוונטיים של ההנהלה וללא הסכם ייעוץ תקף איתה, נעשתה שלא על פי


כללי מינהל תקין.


תגובה
התעשייה האווירית לישראל בע''מ


16.        חברה ה' סייעה לתע"א זמן רב לפני שהתקיים התנאי שזיכה אותה בדמי הצלחה. גם הנושאים המהותיים בהתקשרות בין התע"א לחברה ה' סוכמו ואף נחתמו על ידי חברה ה', קודם להתקיים התנאי שזיכה אותה בדמי הצלחה. החתימה בפועל של מורשי החתימה בתע"א על ההסכם עם חברה ה' הייתה בשלב מאוחר יותר, אך ורק בשל התארכות התהליך הפורמלי בתע"א. מהותית הנושא סוכם טרם החתימה (ההסכם שנחתם על ידי חברה ה', נחתם לבסוף על ידי כל הצדדים) ועל כן לא היה בבחינת "בדיעבד".  
                    בכל הקשור לנושא "אישור" הגורמים הרלוונטיים, התעשייה האווירית מציינת, כי חברה ה' הועסקה בייעוץ נרחב במגוון תחומים, לרבות בפיתוח קונצפט ייחודי עבור התע"א. פעילות זו של חברה ה', אינה דורשת אישור הגורמים הרלוונטיים כ"דמי ההצלחה" משום כך אין מדובר בפעולה שאושרה בדיעבד וש"אינה תקינה ונעשתה שלא על פי כללי מינהל תקין".
ליקוי


17.         על התע"א לקיים מכרזים לבחירת היועצים, או לפעול לקבלת פטור ממכרז כדין: להקפיד על קיום תקין תוך הקפדה על קבלת דיווחים מפורטים מהם אודות פעילותם, ולשפר משמעותית את תפקוד מנגנוני הפיקוח והבקרה של הדירקטוריון על אופן בחירת היועצים והעסקתם. כמו כן, ראוי שהתע"א תבחן את סוגיית גובה שכר הייעוץ, ותקבע קווים מנחים ואמות מידה בעניין. כן ראוי, כי רשות החברות תיתן גם היא את דעתה בעניין.


תגובה
התעשייה האווירית לישראל בע''מ


17.        בהיקף הנרחב של פעילות התע"א היא נדרשת להשתמש בשירותי ייעוץ בתחומים רבים. הליקויים שנמצאו, בהתייחס למכלול הפעילות הנרחב של התע"א, הינם מעטים, וכי חלקם כשלים טכניים ואינם מלמדים על כלל התנהלותה של התע"א. יחד עם זאת, החברה אינה מקלה ראש בממצאי דוח המבקר וכאמור פעלה לתיקונם.


                    התע"א הפיקה את הלקחים הנדרשים, כפי שמשתקף בנוהל שגובש, ואושר על ידי מנכ"ל התע"א והדירקטוריון, אשר מסדיר בין היתר את ממצאי דוח המבקר והמלצותיו, כמו גם ממכלול הפעולות שננקטו במהלך התקופה ממועד הביקורת ולאחריה, כמפורט לעיל.

