פרק ראשון
מטלות רוחב












התמודדות הממשלה עם הריכוזיות במשק
הגופים המבוקרים: משרד הכלכלה, רשות ההגבלים העסקיים, משרד האוצר, משרד התחבורה והבטיחות בדרכים, משרד החקלאות ופיתוח הכפר, משרד התשתיות הלאומיות, האנרגיה והמים, משרד ראש הממשלה, משרד הבינוי והשיכון, רשות מקרקעי ישראל, מינהל התכנון.


ליקוי


1.         החלטת הממשלה שהתקבלה בעקבות המלצות ועדת טרכטנברג קבעה כי יש להקים ועדת מעקב שתלווה את תהליך יישום החלטות הממשלה שהתקבלו בעקבות המלצות הוועדה. אולם בכמה מקרים המעקב שמנהלים משרד רה"ם ואג"ת במשותף אחר יישום החלטות אלה לא היה מפורט ויסודי דיו.


ליקוי


2.         ועדת טרכטנברג עמדה על הקושי של המאסדרים להתמודד עם חברות בעלות כוח שוק הנובע ממיעוט שחקנים באותו ענף (להלן - כוח שוק ריכוזי), בבואם לשקול שיקולי תחרות ענפית ושיקולים הנוגעים לרווחת הצרכנים. לפיכך המליצה הוועדה על חיזוק מערך האסדרה, במקומות שבהם הדבר נדרש, לרבות חיזוק המאסדרים וביצוע הכשרות ייעודיות. הממשלה קיבלה כמה החלטות בהמשך להמלצה זו, אך לא פעלה די ליישומן.  1. כדי לשפר את מערך האסדרה ולהבטיח שהמאסדרים יפעלו לקידום האינטרס הציבורי, יש לקיים בחינה סדורה וכוללת של מערך האסדרה ובעקבותיה להגדיר את ההשכלה וההכשרה המזעריות הנדרשות מן המאסדרים, את רמת התקינה ואת המשאבים הנדרשים; יש לפעול לביצוע הכשרות מתאימות למאסדרים; וכן יש להשלים את בחינת מבנה האסדרה בישראל ומתן ההמלצות על שינויים מבניים נדרשים.


ליקוי


3.         משנת 2004 עלה הצורך בעדכון נוסחת סוארי, המשמשת לבחינת הצורך בשינוי מחיר בחלק מהמוצרים המפוקחים . בשנת 2005 הוצגה נוסחה מתוקנת בפני פורום רחב של ועדת המחירים, בהשתתפות מפקחי המחירים מהמשרדים השונים, אך הוועדה לא אישרה אותה. אף בהחלטת ממשלה מדצמבר 2011 שהתקבלה בעקבות המלצות ועדת טרכטנברג נקבע כי יש


לעדכן את הנוסחה. רק בנובמבר 2012 החל משרד האוצר בתהליך לבחינת הנוסחה ועדכונה. עד מרץ 2015, מועד סיום הביקורת (להלן - מועד סיום הביקורת) טרם הושלמה הבחינה כאמור. מצב שבו ועדת המחירים משתמשת בנוסחה לא עדכנית בענפים השונים עלול לפגוע ביעילות הפיקוח ככלי להתמודדות עם ריכוזיות בשווקים, וליצור עיוותים בקביעת מחירם המפוקח של מוצרים.


ליקוי


4.         מרווח השיווק של מוצרי מזון המיועדים למכירה לצרכן נקבע שנים רבות קודם מועד הביקורת ומאז לא עודכן. אף שהממשלה קבעה כי בחינת מרווח השיווק של הביצים ומוצרי החלב המפוקחים  תסתיים עד מרץ 2012, רק בתחילת 2014 פרסם משרד האוצר מכרז לבחינת מרווח השיווק של כלל מוצרי הצריכה והמזון המפוקחים. ועדת המחירים טרם הגישה לשרים הרלוונטיים המלצה בעניין, ובעקבות זאת מחירי המזון נקבעים בהתאם למרווח שאינו מעודכן זה שנים רבות.


ליקוי


5.         בחלק מהמקרים בסיס התעריף  שלפיו נקבע מחירם של מוצרים ושירותים מפוקחים אינו עדכני. כמו כן נמצאו מוצרים ושירותים שהרכב סל התשומות  המשמש לעדכון מחירם לא נבחן שנים רבות.


ליקוי


6.         נמצא כי תכלול הידע הנצבר ביחידות הפיקוח ובוועדת המחירים לוקה בחסר. תכלול ושיתוף של ידע זה ושל הדילמות העומדות לפתחן של היחידות ושל ועדת המחירים על הרכביה השונים עשויים לייעל ולטייב את עבודת מערך הפיקוח כולו.


תגובה
משרד הכלכלה


3-6.        החל משנת 2012 מונה מפקח חדש הממונה על חוק הפיקוח על מחירי מצרכים ושירותים – על מנת להתמודד עם הליקויים שמנה המבקר ביחס למערך הפיקוח על המחירים להלן הצעדים שננקטו: 1. עד היום (ספטמבר 2015) החלו לבצע בדיקות מעמיקות כדלקמן:  א.לחם:


בדיקת תמחור שבה, בין היתר, יעודכנו סל התשומות ומשקלותיו , דו"ח רואה החשבון הוגש למפקח , ובחודש נובמבר 2015 יערכו דיונים בוועדת המחירים בנושא.  ב.מחירון מכון התקנים: הצעה למודל מחירון חדש לבדיקות היבוא של המכון אושרה על ידי המשרד ובימים אלו נערכים מדידות לתיקוף המודל , עד לסוף שנת 2015 יוגש לאישור השר מחירון מעודכן על פי המודל החדש.  ג.חומצה זרחתית: המשרד ביצע בדיקה לגבי השיטה הנהוגה היום, והעביר לדיון בוועדת המחירים. 2. כמו כן נבנה מכרז להתקשרות עם חברה חיצונית אשר יפורסם עם אישור תקציב המדינה, בין  היתר ההתקשרות תיתן מענה בנושאים הבאים: א.בניית נהלי עבודה פנימיים לצורך בחינת הסרה/החלה של פיקוח מחירים למוצר ב.עדכון סלי התשומות ומשקלותיהם של כל המוצרים הנמצאים תחת פיקוח מחירים שבאחריות משרד הכלכלה, בדיקת רווחיות למוצרים אלו בהתאם למתודולוגיה שתיקבע בוועדת המחירים, בדיקות תמחיר ועלויות יצור ואיסוף מידע לגבי החלטות בנושא עדכון מחירים בעבר. ג.ניתוחים כלכליים וסקירת שוק כלכלית למוצרים הנמצאים תחת פיקוח מחירים במשרד הכלכלה, ולמוצרים אשר המשרד שוקל לבחון הכנסתם או הוצאת מפיקוח. והשוואות מחירים בינלאומיות. ד.שירותי בדיקות חשבונאיות שונות שיעלה בהם הצורך מעת לעת.
בנושא שיתוף הפעילות עם וועדת המחירים במשרד האוצר בוצעו הפעולות הבאות: א.נבנה נוהל בחינת הסרה/ החלת פיקוח מחירים על מוצר – הנוהל נמצא בשלבי סיום ואישור, בין היתר כולל הנוהל גם כללי שיתוף פעולה עם מאסדרים נוספים. ב.בחינת מרווח השיווק – תוצאות הבדיקה פורסמו לשימוע ציבורי.


ליקוי


7.         שוק המלט הישראלי נשלט על ידי יצרן מקומי יחיד - חברת נשר מפעלי מלט ישראליים בע"מ (להלן - חברת נשר או נשר), שבידיה כ-85% ממנו. עד שנת 2014 הוחל על המלט פיקוח לפי פרק ו' לחוק הפיקוח , ויחידת הפיקוח במשרד הכלכלה פיקחה על מחירו בהתאם לנוסחת סוארי. היחידה לא ניהלה מאגר ידע, לא החזיקה מסמכים הנדרשים לביצוע בדיקות והשוואות, ואף לא הקפידה כי מידע שכזה יעבור בין רואי החשבון המבקרים שבדקו את החברה. מצב זה פגע מהותית הן ביכולת הפיקוח של היחידה והן ביכולתה ליצור מומחיות ומקצועיות בבדיקת רווחיות החברה.




תגובה
משרד הכלכלה


7.        ועדת המחירים ומשרד הכלכלה בבדיקתם, הביאו בחשבון את מגבלות מנגנון הפיקוח וכן את העובדה כי במשך שנים ארוכות לא הביא הפיקוח לירידת מחיר באמצעות הבדיקות הנעשות על פי המתודולוגיות הקבועות. על כן העדיפה הוועדה לתת סיכוי ממשי להסדר שיביא לתחרות בענף גם במחיר של הסרת הפיקוח. בסיכום עם וועדת המחירים  נכללו בהסדר  מרכיבים שיביאו להפחתת מחיר מידית ולהורדת שיעור הרווחיות המקסימלית. מינהל סביבה ופיתוח בר קיימא קיים הליך חפיפה עם יחידת הפיקוח על המחירים   ולמד על הנושא מרואה החשבון שנותן את שירותיו למפקח על המחירים. יחידת הפיקוח על המחירים מלווה את המינהל בכל סוגיה שעולה בהקשר ליישום מעקב מחירים בהתאם להסדר שנחתם עם חברת "נשר".  מינהל סביבה ופיתוח בר קיימא מתכנן להסתייע בבדיקות ברואה חשבון חיצוני המכיר את הסוגיה היטב. ניהול מאגר ידע – במסגרת המכרז שיפורסם, ינוהל איסוף מידע לגבי החלטות שהתקבלו בעבר.


ליקוי


8.         יחידת הפיקוח לא קיבלה החלטה ברורה ומושכלת עם ועדת המחירים, ולא הנחתה את רואי החשבון המבקרים מטעמה כיצד לנהוג לגבי שערוכים בסכומים מהותיים שביצעה נשר, על אף אי-הבהירות בנוגע להכרה בשערוך רכוש קבוע בחישוב לצורך עדכון המחיר על פי נוסחת סוארי .


תגובה
משרד הכלכלה


8.        שיערוך רכוש, אימות נכסים פעילים, עסקאות עם צדדים קשורים – הטיפול בהתייחסות הוועדה והמפקחים לנושא זה יקבל מקום במתודולוגית בדיקת הרווחיות החדשה הנבנית בהובלת וועדת המחירים.


ליקוי




9.         סוגיית ההכרה בהנחות הניתנות ללקוחות נשר מעבר למדרג ההנחות שנקבעו בצו ובהודעות המפקח לא נבחנה על ידי יחידת הפיקוח או ועדת המחירים (כלכלה). הן אף לא ניהלו מערכת פיקוח ראויה על עבודת רואי החשבון המבקרים ולא וידאו כי אלו עושים בדיקה מקיפה ויסודית של הבקשות והדוחות המוגשים, לרבות בסוגיית ההנחות. היעדר פיקוח ראוי על מבנה ההנחות אפשר הכרה בהנחות אלו בחישוב המחיר המפוקח. הכרה בהנחות נשר ללקוחותיה הגדולים מביאה בחשבון את שיקוליה המסחריים של נשר בחישוב המחיר המפוקח, ומקטינה את הרווח המחושב של החברה לצורך יישום דוח סוארי. אי-הכרה בהנחות אלו עשויה הייתה להביא להורדת מחירו המפוקח של המלט.  על יחידת הפיקוח ועל ועדת המחירים (כלכלה) לקיים מערכת פיקוח הדוקה יותר על עבודת רואי החשבון המבקרים, ולוודא כי הם מקפידים על שימור של גרעין ידע בידי המשרד.


תגובה
משרד הכלכלה


9.        סוגית ההכרה בהנחות ללקוחות הגדולים של "נשר" – סוגית ההנחות באופן כללי נבחנת כעת על ידי וועדת המחירים, כל מקרה נבחן לגופו ואף ניתנו החלטות במקרים מסוימים,(מאפיות, מחלבות). כמו כן היא תבוא לידי ביטוי גם במתודולוגיה החדשה לבדיקת הרווחיות בהובלת וועדת המחירים.
עדכון הרכב סל התשומות – סל התשומות עודכן במסגרת ההסדר עם "נשר" ונכנס לעבודה שוטפת. מינהל סביבה ופיתוח בר קיימא המלווה את ניהול ההסדר, יכול להסתייע ככל שהדבר נחוץ לו ביחידת הפיקוח על המחירים, במידה ובעקבות בדיקות הרווחיות יסתמנו שינויים בהרכב סל התשומות יישקל הצורך לערוך שינוי .


ליקוי


10.         למרות מידע שהגיע ליחידת הפיקוח, לא בחנו יחידת הפיקוח או ועדת המחירים את נושא היצוא לרשות הפלסטינית (להלן - הרש"פ) וההנחות הניתנות לה, וממילא לא התקבלה כל החלטה כיצד יש לנהוג בסוגיות אלו. ההנחות הניתנות לרש"פ חורגות משמעותית מההנחות הקבועות בצו או בהודעות המפקח, והכרה בהן מביאה להקטנת הרווח המחושב לצורך יישום דוח סוארי. אי-הכרה בהנחות  עשויה להוריד את מחירו המפוקח של המלט ליצרני הבטון הישראליים.




ליקוי


11.         בהסדר בין נשר לרשות ההגבלים העסקיים ומשרדי האוצר והכלכלה משנת 2014, הוסכם כי הממונה על הגבלים עסקיים (להלן - הממונה) יימנע ממתן הוראות התנהגותיות לחברה בעניין הנחות הניתנות ללקוחותיה הגדולים. כן הוסכם על הוצאת המלט מפיקוח מחירים לפי חוק הפיקוח והחלת פיקוח מכוח ההסדר, על פי פרמטרים, שיטות ומתודולוגיות שהיו נהוגים עד מועד חתימת ההסדר. בתמורה התחייבה נשר להפחית את מחיר המלט בשיעור של 2% ולמכור את המפעל שבבעלותה בהר טוב.


ליקוי


12.         נמצא כי הפיקוח על מחיר המלט התנהל לאורך השנים בלי שנבדקו מרכיבים משמעותיים שעשויים היו להשפיע על מחיר זה; ועדת המחירים לא בחנה את משמעות הוצאת המלט מפיקוח מחירים לפי החוק ואת ההשפעה האפשרית של התיקון הצפוי בנוסחת סוארי על מחיר המלט; והפיקוח הועבר ליחידה במשרד הכלכלה שתחום הפיקוח זר לה ושעובדיה לא עברו הכשרה ייעודית לכך. לפיכך עולה חשש כי מנגנון הפיקוח על המחירים - מנגנון המשמש כרשת ביטחון נוספת להבטחת מחיר סביר לכלל לקוחותיה של נשר, אם לא תיווצר תחרות משמעותית בענף על אף התקיימות תנאי ההסדר - אינו יעיל.  לנוכח החשש מאי-היווצרות תחרות בענף המלט, על משרדי האוצר והכלכלה לוודא כי מנגנון הפיקוח על מחיר המלט מיושם כהלכה. במסגרת זו יש לבחון כיצד ניתן לשפר ולייעל מנגנון זה, תוך שקילת אופן יישום שיטות העבודה, וזאת בלי לפגוע בהסכמות שהושגו עם נשר.


תגובה
משרד הכלכלה


12.        למידת החברה המונופוליסטית תחת פיקוח מחירים – שירותי הבדיקות שיינתנו במסגרת המכרז המפורט מהווים תיק למידה של החברות הנמצאות תחת פיקוח מחירים, הבדיקות יתבצעו מעת לעת עבור כל החברות ויצרו מערך מקיף לפיקוח מקצועי..


ליקוי


13.         על ועדת המחירים בענפים השונים לעדכן את בדיקות בסיס התעריף ומרכיבי סלי התשומות במוצרים ובשירותים הרלוונטיים. עליה גם לקבוע את תדירות עדכון בסיס התעריף למוצרים המפוקחים, בייחוד במקרים שבהם פיקוח המחירים נשען על סל תשומות ישן מאוד ואין מבצעים בדיקת רווחיות שנתית המתקנת את חוסר הדיוק בו.




ליקוי


14.         על ועדת המחירים לבנות מאגר ידע משותף שיאפשר ליו"ר המשותף של הוועדה, על הרכביה השונים, לתכלל את הידע שנצבר ביחידות הפיקוח השונות. נדרשת ראייה כוללת של מגוון המוצרים המפוקחים, ובכלל זה יצירת מתודולוגיה משותפת ואחידה, ככל האפשר, לוועדת המחירים וליחידות הפיקוח, שיתוף ידיעות, תובנות ופרקטיקות והשוואה ביניהן.


ליקוי


15.         משרד האנרגיה מסר בתשובתו ממאי 2015 לטיוטת דוח הביקורת כי אף שטרם גובשו נוהלי עבודה בכתב, תהליך העבודה של יחידת הפיקוח מתנהל באופן עקבי ואחיד בהיבטים של איסוף נתונים וניתוחם לצורך קביעת רמת פיקוח והמלצה לשרים. לדעת משרד מבקר המדינה, נוהלי עבודה חשובים לפעילות תקינה ומוסדרת של יחידות ממשלתיות. על כלל יחידות הפיקוח וועדת המחירים בענפים השונים לגבש נהלים סופיים ומאושרים בתחומי עבודתן. 


תגובה
משרד התשתיות הלאומיות, האנרגיה והמים


15.        משרד התשתיות הלאומיות האנרגיה והמים פועל על פי נהלי עבודה מוסדרים ועקביים, אף אם אינם כתובים. היוזמה לגיבוש נוהל כתוב צריכה להגיע ממשרד האוצר, האמור לקבוע מתודולוגיה של כתיבת הנוהל לכל ועדות המחירים. לאחר גיבוש נוהל כתוב לכל מערך הפיקוח, בכל משרדי הממשלה, המשרד יתאים אותו לאופי הפעילות הרלוונטי לתחום האנרגיה.


תגובה
משרד התחבורה והבטיחות בדרכים


15.        נוהלי עבודת ועדת המחירים – יחידת הפיקוח במשרד התחבורה עברה על טיוטת נוהל עבודת ועדת המחירים שהוכנה ע"י משרד החקלאות. אין למשרד הערות לעקרונות הנוהל והמשרד ישלים את ביצוע ההתאמות לנוהל ויביאו לאישור ועדת המחירים עד סוף שנת 2015..


ליקוי


16.         תעריפי שירות אחסנה וניפוק של מוצרי דלק שונים: יחידת הפיקוח של משרד האנרגיה מפקחת על מחירי דלקים מסוגים שונים וכן על תעריפי


תשתיות כגון אחסון וניפוק של דלקים. עיקר המוצרים שבפיקוחה מצויים ברמת פיקוח לפי פרק ה' לחוק, שלפיו כל שינוי במחיר המוצר נעשה ביזמת יחידת הפיקוח וועדת המחירים, ולא לבקשת הגוף המפוקח. לפיכך נדרשת היחידה לרמה גבוהה של דיוק ומקצועיות ולבדיקת בסיס התעריפים באופן תדיר. בבדיקת משרד מבקר המדינה נמצא כי מרבית המוצרים והשירותים שעליהם מפקחת יחידת הפיקוח (אנרגיה) עודכנו בשנים האחרונות; ואולם הפיקוח על שמונה שירותים נעשה על בסיס תעריפים מיושנים שנבחנו לאחרונה לפני שנת 2010, ובחלקם על בסיס תעריפים שנבחנו בשנת 1999. משרד האנרגיה ציין בתשובתו לטיוטת דוח הביקורת כי תעריפים לשירותים אשר לא נעשו לגביהם בדיקות בסיס תעריף מתעדכנים לפי מנגנוני הצמדה המייצגים את המדדים המרכזיים הרלוונטיים, ולעתים גם מדדי עדכון לכמויות. לפיכך, גם תעריפים אלו מייצגים תעריף מתאים.


תגובה
משרד התשתיות הלאומיות, האנרגיה והמים


16.        המשרד מפקח על עשרות מוצרים ותעריפי תשתית בתחום הדלק. מרבית המוצרים ותעריפי השירות עודכנו בשנים האחרונות - למעט 8 תעריפים שנשענים על בסיס תעריף שנבחן לפני שנת 2010.   בסיס הידע שנצבר בתוך המשרד מאפשר לנתח פרמטרים שיכולים להשפיע על רמת המחירים ולבצע הערכות שונות, ובכלל זה לעשות אומדן עלות תועלת של תהליכי הפיקוח ותהליכי עדכון בסיס התעריף (בנוסף לעדכון מדדים שוטף שקיים בתעריפים). לאור הערכות אלה מתקבלות החלטות בדבר סדרי עדיפויות בפיקוח (ברמה של עדכון שוטף או עדכון בסיס התעריף). לפיכך, לא מן הנמנע כי מועדי העדכון של חלק מהמוצרים ותעריפים יהיו שונים.


ליקוי


17.         לדעת משרד מבקר המדינה, כדי לנסות לשמור על רמת המחירים המתאימה למשק, על ועדת המחירים לבצע בדיקות בסיס תעריף מדויקות ככל האפשר, ולעדכן את מרכיבי סלי התשומות אשר לא עודכנו שנים רבות. כמו כן יש לקבוע את תדירות עדכון בסיס התעריף למוצרים המפוקחים, בהתחשב הן בתועלת שתצמח למשק משמירה על רמת מחירים מדויקת ומתאימה, והן בעלויות הכרוכות בפעילות זו. לעדכון כאמור חשיבות רבה במיוחד במקרים שבהם פיקוח המחירים נשען על סל תשומות ישן מאוד ואין מבצעים בדיקת רווחיות שנתית המתקנת את חוסר הדיוק בסל.




תגובה
משרד התשתיות הלאומיות, האנרגיה והמים


17.        שמונה תעריפים נשענים כיום על קביעות שנעשו לפני שנת 2010 (ומתעדכנים בשוטף, לפי מדדים או כמויות). שלושה תעריפים (מתוךשמונה) כבר נמצאים בתהליך הבדיקה צפי לסיום: ינואר 2017.  עדכון יתר התעריפים מגלם בתוכו מכלול מורכב של שיקולים, ובכלל זה עצם השאלה האם יש מקום להתחיל בבחינה מחודשת של בסיס התעריף לאור תנאי השוק, רמת התחרות, אופי המוצר, מגוון הספקים והלקוחות, גובה התעריף הקיים ועוד. עד כה המשרד סבר כי אין צורך בבחינה מחודשת של בסיס התעריף בחמישה התעריפים שנבדקו עד שנת 2010.  עם זאת, לאור ממצאי הביקורת, משרד התשתיות מתכוון בתוך כשלושה חודשים להעלות את ממצאיו ואת מכלול שיקוליו בדבר עדכון יתר התעריפים בפני ועדת המחירים. אם הוועדה תחליט שיש מקום לבחון את בסיס התעריף של התעריפים האמורים, המשרד ישלים את הבדיקה בתוך שנה וחצי ממועד קבלת ההחלטה - ויגיש את המלצותיו לאישור ועדת המחירים.


ליקוי


18.         מינהל התכנון במשרד הפנים מסר לצוות הביקורת כי נכון למועד סיום הביקורת אין מחסור בעתודות גיר. יצוין כי בחינת המינהל התייחסה למחסור בעתודות הגיר, בלי שנדרשה לעניין המפעל הנוסף והגדלת היצע המלט. זאת ועוד, פנייה לרמ"י העלתה כי בתכנית המתאר העדכנית של מחצבת טמרה אין שטח המיועד לתעשייה, ועל כן הקמת מפעל מלט עתידי בשטח המחצבה מחייבת הליך תכנוני נוסף. בנוגע לאפשרות הקמת מפעל בדרום הארץ - עד מועד סיום הביקורת טרם החלה בחינה של זמינות קרקעות, לרבות טענות לבעלות על ידי הפזורה הבדואית.


תגובה
מינהל התכנון –משרד האוצר


18.        תמ"א 14/ ב- תכנית מתאר ארצית לכריה וחציבה, מתייחסת בין היתר לאתרי גיר ומלט, וכוללת   המלצות לאתרים יעודיים.  התכנית נמצאת לפני דיון במועצה הארצית לצורך העברתה להערות  הועדות המחוזיות.  מסמך המדיניות, המהווה בסיס לתמ"א, אושר במועצה הארצית בשנת 2010. המסמך התייחס  לתחזיות הביקוש לגיר למלט עד שנת 2040 מול העתודות המאושרות והמפעלים הנדרשים. נושא  התחרותיות נכלל כשיקול בין יתר השיקולים. דפוסי הצריכה של הגיר למלט מתאפיינים באספקה אל המפעלים ממקורות סמוכים. מחצבת נשר  רמלה מספקת גיר למלט למפעל נשר ברמלה, מחצבות הר חרוז ודהר אל עירק מספקות גיר   למלט למפעל בהר טוב. למחצבת טמרה


 קיימת תכנית מאושרת שאכן אינה כוללת שטח למפעל. יחד עם זאת, יצויין כי מפעלי המלט הינם עתירי שטח ואינם חלק מהתכניות למחצבות אלא מתוכננים בנפרד. מחצבת טמרה אמורה לספק גיר למלט למפעל הנמצא בסמוך לישוב נשר. ממסמך המדיניות עלה כי למפעל הסמוך לישוב נשר לא צפוי מחסור בחומר גלם עד שנת 2040,  למעט מחסור קטן של כ- 10 מ"ט בין השנים 2030-2040. מחסור זה אינו מצדיק הקמת מפעל חדש,   וניתן לספקו ע"י יבוא. מדיניות תמ"א/14 ב' כיוונה להקמה של מפעלי מלט ואתרים בדרום, לצורך מתן מענה לביקושים  מעבר לשנת 2040. לצורך כך סומנו שני אתרים לתכנון עתידי "עניים" ו"ערוער" שיכללו בבחינת  חלופות שתיעשה במסגרת של קבלת החלטה על הקמת מפעל נוסף בדרום.


ליקוי


19.         מקטע המגדלים: מחיר למגדל נקבע על פי סל תשומות המורכב ממדדים שונים המייצגים את העלויות שיש למגדלי העופות וניכוי פריון על סעיפי עלויות עקיפות . בשנת 2003  בוצע שינוי בסעיף הפריון המשפיע על המחיר למגדל. בסיכום שנחתם בין מנכ"ל משרד החקלאות דאז לרכזת חקלאות באג"ת צוין כי הסיכום האמור הוא נוהל זמני עד גיבוש רפורמה מקיפה בענף ההטלה. מאז חלפו יותר מ-12 שנים, אך לא בוצע כל עדכון בסל ובמרכיביו.  בתשובת משרד האוצר ומשרד החקלאות לטיוטת דוח הביקורת צוין כי בתחילת שנת 2015 החליטה ועדת המחירים (חקלאות) לקיים במהלך השנה בדיקה ודיון בעדכון עלות המגדל. 


תגובה
משרד החקלאות ופיתוח הכפר


19.        בסיס התחשיב על פיו נקבע המרכיב החקלאי הינו משנת 2003, אך חשוב להדגיש כי תחשיב זה מעודכן מידי חודש לפי מדדי עלויות ותשומות וכן מופעל מקדם ניכוי פריון, כך שהמחיר מייצג באופן סביר את העלויות לאותו המועד. יחד עם זאת, סבר המשרד כי בהחלט יש מקום לערוך בחינה מחודשת לבסיס התחשיב, אך היא נדחתה עד לאחר סיום הרפורמה בענף אשר מתעכבת מסיבות שונות כבר מספר שנים. הנימוק לצורך בדחיית הבחינה עד לאחר הרפורמה נבע מכך שהשינוי המבני בענף צפוי להביא גם לשינוי מהותי במבנה העלויות.  לאור העובדה כי חלה דחייה ממושכת ביישום הרפורמה, הוחלט בוועדת המחירים כי יש מקום לבצע בחינת עלויות, ולשם כך נבחנה הסמכות של המפקח לדרוש נתונים ממגדלים. הסמכות כיום הינה בעייתית, ולכן, נדרש תיקון לחוק הפיקוח אשר יאפשר קבלת נתונים באופן רחב יותר. יחד עם זאת, אישר המשרד בוועדת המכרזים את הרחבת ההתקשרות עם רואה חשבון לשם בחינת עלויות המשווקים, כך שניתן יהיה לבדוק גם את עלות חומר הגלם - הביצים. בשלב זה נערכים מגעים עם ארגון המגדלים על מנת לקבל שיתוף פעולה מצידם ונתונים ממגדלים שונים לשם בחינת דוחות כספיים. עד כה ההתקדמות בקבלת נתונים אינה מספקת.




ליקוי


20.         מקטע משווקי הביצים: במרץ 2014 הוגשה למפקח על המחירים במשרד החקלאות עבודה שנעשתה לבקשתו, לבחינת בסיס התעריף של מקטע המשווקים של ביצי מאכל ועדכון הרכב סל התשומות . לרואה החשבון שביצע את הבדיקה חסרו נתונים משמעותיים לאימות בדיקתו. על כן ועדת המחירים (חקלאות) לא יכלה להסתמך על הממצאים, ופנתה לקבלת אסמכתאות לבדיקה עתידית ולאימות הנתונים במסגרת בחינה חוזרת שתיעשה על בסיס הדוחות הכספיים לשנת 2015.


תגובה
משרד החקלאות ופיתוח הכפר


20.        ועדת המחירים הסתמכה על הנתונים שהיו קיימים ברשותה. זאת למרות שנתונים אלו היו חלקיים ולמרות שלא היה שיתוף פעולה מלא מצד כל המשווקים (מחלקם היה  שיתוף מלא ומחלקם רצון לשיתוף פעולה אך המידע שנמסר ובכלל כך החלוקה לסעיפי עלויות היו חלקיים) . לאור זאת, ערך המפקח בשנת 2015 הדרכה לכל המשווקים בענף והוציא הנחייה לגבי האופן בו כל משווק אמור לאסוף נתוני חשבונאות, על מנת שבעת בדיקות עתידיות ניתן יהיה לנתח ביתר דיוק את הנתונים. גם לנושא זה התקבל אישור ועדת המכרזים במשרד להפעיל את חלק ב' במכרז ולבצע בשנת 2016 בדיקת עדכון על נתוני 2015 תוך החלפה חלקית של  מדגם המשווקים..


ליקוי


21.         מקטע השיווק: כאמור לעיל, משרד האוצר פרסם מכרז לביצוע בדיקה לגבי מרווח השיווק, אך ועדת המחירים טרם הגישה המלצה בעניין זה לשרים הרלוונטיים ועל כן המרווח טרם עודכן


תגובה
משרד החקלאות ופיתוח הכפר


21.        פורסם מכרז לביצוע בדיקה לגבי מרווח שיווק.  עם זאת, יש להדגיש את ההתקדמות הנוספת שנעשתה מאז טיוטת דו"ח המבקר בעניין - נבחר במכרז רו"ח שביצע עבודת בדיקה כאמור, פורסמה טיוטת הדו"ח שהוכנה על ידו, התקבלו הערות לטיוטה ומתוכנן להתקיים דיון לשמיעת בעלי העניין בשבועות הקרובים. לאחר שמיעת בעלי העניין


תגבש ועדת המחירים את המלצתה לשרים..


ליקוי


22.         תעריפי נסיעה במוניות: יחידת הפיקוח של משרד התחבורה מפקחת גם על תעריפי נסיעה במוניות. הרכב סל התשומות המשמש לעדכון התעריפים נקבע בשנות השמונים של המאה העשרים, ועודכן לראשונה בשנת 2005. בשל ריבוי מפעילי מוניות וחוסר בשיתוף פעולה מצדם, ומכיוון שלא היה בידי יחידת הפיקוח ורואה חשבון חיצוני מטעמה מידע על ענף המוניות הן בצד ההוצאות והן בצד ההכנסות, נקבע הרכב הסל באופן זמני , ואין הוא מבוסס על נתונים אמפיריים. מאז לא עודכן הרכבו ואין ודאות כי הוא מייצג את רמת התעריפים והרווחיות הראויה.


תגובה
משרד התחבורה והבטיחות בדרכים


22.        המשרד לא יוכל  לעדכן את בסיס התעריף אך יפעל לעדכון סל התשומות עד סוף חודש נובמבר 2015..


ליקוי


23.         בסיס תעריף שירות אחזקה שנתי למונים במוניות: יחידת הפיקוח של משרד התחבורה מפקחת על תעריפי אחזקת מונים במוניות לפי פרק ו' לחוק. לפי החוק כל מונית חייבת במונה תקני לפי דרישות משרד התחבורה ורשות המסים. בשוק זה שתי חברות אשר המדינה הסמיכה למכור מונים ולתת שירות לבעלי המוניות בתמורה לדמי שירות שנתיים במחיר שלא יעלה על המחיר המרבי המפוקח. נמצא כי בסיס התעריף לקביעת המחיר המפוקח ומרכיבי סל התשומות לעדכונו נבדקו לאחרונה בשנת 2008  ולא עודכנו מאז. מתשובת משרד התחבורה לטיוטת דוח הביקורת עולה כי בשנת 2013 הזמינה יחידת הפיקוח מרואה חשבון חיצוני תמחור של עלות דמי אחזקת מונים למוניות, בכוונה לעדכן את בסיס התעריף ואת סל התשומות. ואולם המשרד השהה עבודה זו כיוון שהוא מבצע במקביל  עבודה לגיבוש תקן למונה חדש למוניות, ולגישתו אין טעם לתמחר את דמי האחזקה למונים שיוחלפו בעתיד. 


תגובה


משרד התחבורה והבטיחות בדרכים


23.        ועדת המכרזים אישרה עוד בסוף שנת 2013 התקשרות עם רו"ח לסיוע בביצוע הבדיקה. הבדיקה עוכבה לאור הכוונה להנחות את חברות המונים להחלפת המונים המאושרים. מאחר ונושא הגדרת מאפייני המונים החדשים הינה באחריות הרשות לתחבורה ציבורית ומאחר ובימים אלו חלים שינויים באופי פעילות הענף ונבחנות חלופות הפעלה נוספות הן בסיוע אפליקציות (גט טקסי לדוגמא) והן באמצעות שילוב רכבים פרטיים, משרד התחבורה ימתין עם ביצוע בדיקת הרווחיות של חברות המונים הנגזרת ממתן השירות המפוקח. בחינה נוספת של הצורך בביצוע הבדיקה תבוצע בתחילת שנת 2016.


ליקוי


24.         מחיר ביצוע בדיקת תקינות שנתית לרכבים במכוני הרישוי: יותר מ-60 מכוני רישוי מוסמכים מטעם משרד התחבורה מקיימים בדיקת תקינות שנתית לרכבים. הפיקוח על שירות זה נקבע במסגרת חוק יציבות המחירים, אך הוא לא נכלל ברשימת המוצרים והשירותים שפורטו בהודעה שצורפה לחוק הפיקוח עם חקיקתו בשנת 1996 . הלכה למעשה יחידת הפיקוח על המחירים במשרד התחבורה מפקחת על מחירו זה שנים, חרף אי-הכללתו בהודעה כאמור. מאז חקיקת החוק לא פעלו יחידת הפיקוח או ועדת המחירים (תחבורה) להסדרת הנושא. עד שנת 2002 נקבע המחיר על פי סל תשומות שמרכיביו לא עודכנו זה שנים רבות, ואין בידי יחידת הפיקוח מידע בדבר אופן קביעתו. בשנת 2002 בוצעה העלאת תעריפים אחרונה. מאז לא בוצעו העלאות תעריפים למעט הוספת מרכיבים בשל שינויים בדרישות התקינה למבחן הרישוי. ההוספות תומחרו בהתאם לתשומות רלוונטיות בפועל והוספו לעלות הבדיקה. כדי להבטיח את קיומם של מכוני הבדיקה במקומות שבהם כדאיות הפעלתם נמוכה יותר, מחירו המפוקח של השירות שנקבע אינו משקף רווחיות הוגנת במכוני רישוי באזורים שבהם יש להם ביקוש רב, אלא אף את הרווחיות במכונים הרווחיים פחות.


תגובה
משרד התחבורה והבטיחות בדרכים


24.        לאור הערת המבקר כי הפיקוח על מחיר ביצוע בדיקת תקינות שנתית לרכבים במכוני רישוי אינה נכללת ברשימת המוצרים והשירותים


שפורטו בהודעה שצורפה לחוק הפיקוח עם חקיקתו בשנת 1996, תפעל יחידת הפיקוח במשרד התחבורה להעברת פנייה להסדרת הנושא אל מול ועדת המחירים והלשכות המשפטיות. השלמת הטיפול בנושא עד סוף שנת 2015..


ליקוי


25.         לדעת משרד מבקר המדינה, על יחידת הפיקוח (תחבורה) היה להביא נושא עקרוני זה לדיון בפני ועדת המחירים ולשקול מהו המנגנון הנכון לקביעת מחירי ניהול והפעלה של קורסי החובה, לפני פרסום המכרז.